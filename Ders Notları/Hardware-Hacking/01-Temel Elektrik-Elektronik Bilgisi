
# Hardware Hacking: Temel Elektrik ve Elektronik Prensipleri 

Donanım seviyesinde bir sisteme müdahale etmeden önce, elektronların nasıl hareket ettiğini ve devre elemanlarının bu harekete nasıl tepki verdiğini anlamak kritiktir. Bu doküman, hardware hacking çalışmalarına başlamadan önceki temel teorik altyapıyı kapsamaktadır. 

## 1. Elektrik Devresi Nedir? 

Bir elektrik devresi, elektronların bir kaynaktan çıkıp bir yol izleyerek iş yapması ve kaynağa geri dönmesi sürecidir. Bir devreyi oluşturan dört eleman şunlardır: 

Üreteç (Gerilim Kaynağı): Devreye enerji pompalayan kısımdır. Örneğin pil, akü vb. 

Anahtar: Devredeki akımı başlatmak veya durdurmak için kullanılır.  

Alıcı (Yük): Elektrik enerjisini kullanıp başka bir enerjiye (ışık, ısı, hareket vb.) denatures elemandır. Örneğin ampul, motor vb. 

Sigorta: Devrenin güvenliğini sağlar. Eğer devreden kapasitesinden fazla akım geçerse, sigorta atar veya kopar; böylece diğer cihazların yanmasını önler. 

 

 

## 2. Devre Elemanlarının Sınıflandırılması 

Elektronik bileşenleri iki ana gruba ayırabiliriz: 

### 1. Pasif Elemanlar : Direnç, Kondansatör, Bobin                                                                                 
Görevi : Enerjiyi sadece tüketir veya depolar. Kendi başına bir sinyali güçlendiremez. 

### 2. Aktif Elemanlar : Diyot, Transistör, Entegre Devre                                                                          
Görevi : Enerjiyi kontrol eder ve yönlendirir. Sinyalleri değiştirebilir veya güçlendirebilir. 

## 3. Devre Durumları 

Bir devreyi incelerken karşımıza üç ana durum çıkar: 

### 1. Açık Devre: Kablo kopuktur veya anahtar kapalıdır. Akım geçmez.                                             
### 2. Kapalı Devre: Yol tamamlanmıştır, sistem çalışır.                                                                               
### 3. Kısa Devre: Akımın "kolay yolu" seçerek dirençsiz bir hattan gitmesidir. Bu durum tehlikelidir çünkü aşırı ısınma ve yangın çıkarabilir. 

## 4. Elektriğin Üç Temel Taşı ve Ohm Kanunu 

Elektronikte her şey bu üç kavram arasındaki dengeye dayanır: 

Gerilim (V - Volt): İki nokta arasındaki "itme gücü" veya potansiyel farktır. Voltmetre ile ölçülür. 

Akım (I - Amper): Kablodan saniyede geçen elektron miktarıdır. Ampermetre ile ölçülür. 

Direnç (R - Ohm): Maddelerin akıma karşı gösterdiği zorluktur. Birimi Ω sembolü ile gösterilir. 

Ohm Kanunu Formülü 

Bu üçlü arasındaki ilişkiyi anlamak için şu üçgeni kullanırız: 

V = I x R 

I = V / R 

R = V / I 

  

 

## 5. Güç ve Enerji 

Cihazların ne kadar enerji harcadığını anlamak için güç ($P$) kavramını kullanırız. 

Güç (P): Birim zamanda harcanan enerjidir. Birimi Watt'tır. 

Formül:  P = I x V 

Bir cihazın gücü ne kadar yüksekse, o kadar çok iş yapar ama bir o kadar da çok pil tüketir veya ısınır. 

## 6. Akım Tipleri: AC ve DC 

Elektrik iki farklı şekilde akabilir: 

AC (Alternatif Akım): Yönü ve şiddeti sürekli değişir. Evimizdeki prizlerde bulunur. Şehirler arası taşınması kolaydır. 

DC (Doğru Akım): Tek yöne ve sabit akar. Bilgisayarlar, telefonlar, Arduino ve tüm pilli cihazlar DC ile çalışır. Adaptörler, prizden gelen AC'yi cihazımızın kullanabileceği DC'ye dönüştürür. 

 

## 7. Direnç Renk Kodlarını Okuma 

 

Dirençlerin üzerindeki renkler, onların kaç Ohm olduğunu söyler. 

Örneğin: Kahverengi (1), Siyah (0), Kırmızı (10²) 

Yanyana getir: 10 

Çarpanla çarp: 10 x 100 = 1000Ω (1kΩ). 

 

 
